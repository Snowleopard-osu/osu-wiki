# Görsel içerik hususları

[Topluluk Kuralı 5](/wiki/Rules#topluluk-kuralları) uyarınca, gönderilen herhangi bir beatmap içerisindeki tüm görsel içerikler her yaştan bireyin bulunduğu bir oyun için uygun olmalıdır. Bu, beatmap arkaplanı, tema elementleri, storyboard dosyaları ve dahası için de uygulanır.

Her şeyi olabildiğince temiz tutmak adına, Topluluk Kuralı 5, oldukça "şüpheli" ve aynı zamanda müstehcen/+18 olarak tanımlanan içerikleri kapsar.

Bir şeyin osu! için uygun olup olmadığına karar verirken sizden bu hususları gözden geçirmenizi, ve aynı zamanda bizim tükettiğimiz medya için çok çeşitli beklentilere sahip çok kültürlü bir kullanıcı tabakası barındıran her yaştan bireyin bulunduğu bir oyun olduğumuzu anlamanızı istiyoruz.

## Gözden geçirilmesi gereken önemli şeyler

Anahatlarıyla, osu! [PEGI 12 sınıflandırmasına](https://pegi.info/what-do-the-labels-mean) ve ek olarak aşağıda açıklanan birtakım ilave hususlara uymaya çalışmaktadır. Bu iki sınıflandırmanın çakıştığı konumlarda bu makalede tanımlanan osu!'nun "ev kuralları" her daim önceliklidir.

Görsel içeriklerin her bir parçası "dış dünyadan bağımsız" bir şekilde değerlendirilmelidir, yani, görsel olarak resimde ne belirtilmişse ona göre yargılanmalıdır, adeta görselin kaynağından veya herhangi bir başka beatmapin arkaplanından bihaber bir kişi gibi.

Daha önceki arkaplanlara izin verilmesi herhangi bir emsal teşkil etmez ya da bu tür tasvirlerin gelecekte izin verileceği anlamına gelmez, özellikle teknik nedenlerden dolayı görsel dosyalarının sonradan düzenlenmesi mümkün olmayan eski maplerin durumunda.

## Uygunsuz görsel içerik

Görsel içerik (diğer bir deyişle: beatmap arkaplanları, temalar, objeler ve bir beatmap setiyle birlikte dağıtılan diğer grafik veya video ile ilgili dosyalar) aşağıdakilerden herhangi birini **İÇERMEMELİDİR**:

### Lüzumsuz şiddet

Bu, her türlü insana, insanımsı karaktere veya hayvana yapılan şiddeti de içerir.

Kan, sakatlama, ciddi yaralanma veya yakın zamanda meydana gelen bir ölümün nedeninin (asılma, boğulma veya kanama gibi) apaçık grafik tasvirini içeren her türlü imge kabul edilemez veya tolerans gösterilemez.

### Cinsel dürtü

Bu, cinsel eylemlerin taklit edilmesini ya da şehvet verici veya müstehcen bir şekilde tahrik etmeyi ifade eder. Anime bağlamında bu türdeki içerikler genellikle "ecchi" olarak bilinir.

Cinsel eylemleri taklit eden ya da cinsel organlara benzeyen veya gönderme yapan objeler (örn. fallik objeler) içeren her türlü imge yasaktır.

### Müstehcen veya cinsel duruş

Açıkça müstehcen ya da doğrudan cinsel niyet veya beklenti belirten her türlü imge yasaktır. Bu, davet eden ya da başka bir şekilde anlık cinsel teması kuvvetle ima eden "el hareketlerini" veya "ayartıcı bakışları" da içerir.

Karakterlerin duş alırken ya da buna benzer bir durumdayken habersiz yakalanmasını betimleyen, "rastlantısal" duruşlar da bunlara dahildir.

### Gayri reşit bireyleri içeren veya onlara yönelik her türlü cinsel içerik

Eğer bir karakterin yaşı fiziksel sunumu nedeniyle tasvirinde açıkça belli değilse (örneğin, ikincil cinsel niteliğinin mevcut olmaması karakterin rüşte ermediğini açıkça ima etmesi), mantıken cinsel olarak algılanabilecek hiçbir içeriğe izin verilemez.

Bu, kurgusunda anlatılan yaşının önemi olmaksızın, "loli" tarzında çizilmiş karakterilerin müstehcen tasvirlerini de içerir.

Gayri reşit bireylerin herhangi bir ortamda cinsel bağlamda tasvir edilmesi dünyanın çoğu yerinde yasadışı kabul edilir, ve bu nedenle açık bir şekilde yasaktır.

### Erotik içerik veya grafik cinsellik

Anlık cinsel ilişki, cinsellik öncesi peşrev ve cinsel organların açıkça görülebildiği çıplak ön vücut tasvirleri ayrıcalık gösterilmeksizin tamamen yasaktır.

Bu aynı zamanda, açıkça ve tartışmasız bir şekilde erotik sayılabilecek bir noktaya kadar pervazlayan giysileri, ya da, fetiş aletleri ve detaylı iç çamaşırları gibi, cinsellik amaçlı kurulumlarda kullanılması için dizayn edilmiş giysileri de içerir.

Ek olarak, bu, gösterim şeklinin çoğunlukla kışkırtıcı veya cinsel anlamda müstehcen olarak - iyi bir niyetle - değerlendirilen tüm sanat eserlerini de kapsar.

### Uyuşturucu kullanımı veya hazırlanışı

Bu, bonglar, kokain kaşıkları, kullanılmış iğneler ve yasadışı uyuşturucuların tüketiminde yaygın kullanılan diğer araçlar gibi uyuşturucu teçhizatlarının ve bunların kullanımının tasvirlerini içerir.

Küresel çapta belirli bir düzenlemesi mevcut olmayan uyuşturucular (esrar gibi) bu kural bağlamında "yasadışı" olarak kabul edilir. Bu uyuşturucular ve bunların tüketim topluluklarıyla ilgili imgeler de yasaktır.

Belirli bir tür uyuşturucu kullanım terminolojisi veya ikonografisine, o uyuşturucu hakkında açıkça illegal veya pek çok ülkede düzenlemesi olmaksızın bir gönderme yapılması durumunda (şurubun/lean'in/prometazinin kötüye kullanımı gibi), bunlar da bu kural bağlamında "yasadışı" kabul edilir.

Alkol ve tütün kullanımının tasvirleri mantık dışı ya da tahripkar derecede imgelenmediği sürece izin verilebilir.

Kısaca, uyuşturucu kullanımına yapılan göndermelerin çoğu/tamamı genellikle uygun değildir ve kaçınılmalıdır.

### Kasten kışkırtıcı içerikler

Bu, kasten ortalığı alevlendirme amacıyla kültürel ve dini öğelere yapılan saygısızlığın tasvirlerini de içerir. Nazi veya faşist sembolizminin nahoş kullanımı (gamalı haç işaretleri), Yahudi aleyhtarı terimler ve semboller, ya da diğer bir sosyal, ırksal, kültürel veya politik bir gruba karşı verilen zararı ve yapılan ayrımcılığı etkin bir şekilde destekleyen her türlü ikon, motif veya ifade, bunlara örnek gösterilebilir.

## Uygun görsel içerik

osu!'da kullanılabilecek ideal bir içerik zararsız ve her yaştan birey tarafından tüketilebilir olmalıdır. Emin değilseniz, ilgili materyalin yerel sınıflandırmasına göz atın (eğer varsa) - 12 yaş ve üzeri için uygun olduğu belirtilmişse (ABD ve İngiliz Milletler Topluluğu ülkeleri için PEGI 12 veya bir "PG" reytingi), büyük ölçüde kabul edilebilir olmalı.

Görsel içerik, sağduyu ve iyi niyet çerçevesinde, sınırlı miktarlarda aşağıdaki özelliklerden **bazılarını içerebilir**:

### Mayolar

*Kabul edilebilir* mayoların tasvirleri, bahsedilen tasvir aşırıya kaçmıyorsa veya üstteki kısımda listelenen duruş ve dürtü kurallarını çiğnemiyorsa izin verilebilir.

Aşırıya kaçma geniş bir tabirdir, ancak genellikle resmin şüpheli içerik ile aynı hizada örtüşmesi olarak yorumlanır; bir karakterin fiziksel varlıklarının üstünü örtmeye yetmeyecek kadar küçük bir mayo giyiyor olması, veya bahsedilen fiziksel varlıkların görüntünün büyükçe bir kısmını kaplıyor olması gibi.

İyi niyetli, makul sayıda kullanıcı tarafından şüpheli olduğu düşünülüyorsa, çok küçük olan veya açık bir şekilde belirginleştirmek için tasarlanmış mayolara genellikle izin verilmez

### Hafif ila orta düzeyde şiddet

Ufak yaraları veya sakatlıkları barındırabilen aktif bir savaşma, dövüşme veya herhangi bir fiziksel aktivite içeren sahneler, aşırı düzeyde kan dökülmesi, veya ızdırap verici bir fiziksel engellilik durumu içermiyorsa uygun görülebilir.

### Sanatsal çıplaklılık

Kısmi çıplaklık tasvirinin kesinlikle sanatsal ve cinsel olmayan bir bağlamda yapıldığı herhangi bir klasik sanat eseri tasvirine veya insan formunun yorumuna GMT tarafından yapılan incelemeden sonra izin verilebilir.

Bununla birlikte, söz konusu sanatsal çıplaklığın, bu istisnanın uygulanabilmesi için ilişkili olduğu diğer içerikle bağlamsal bir ilgisinin olması gerekir.

Bu kuralın uygulanışına en düzgün örnek, çıplak bir erkek ve kadının tablonun ortasında birbirinin ellerini tutmasının yandan çekilmiş bir fotoğrafını sergileyen Pendulum'un *Immersion* adlı albüm kapak resminin kullanılması gösterilebilir. İkonun kendisi nispeten küçük, abartısız, fakat ayırt edilebilir, cinsellik içermeyen doğasından ve içerik olarak albümdeki parçaların bütünlüğüyle ilgili olduğundan dolayı yeşil ışık yakıldı.

### Romantizm, flört etme veya samimi ilişki

Belirli bir anlatım etrafındaki karakterler arasındaki romantik davranışlar veya ortak ilişki, yukarıdaki kurallarla örtüşmediği sürece kabul edilebilir.

Bu aynı zamanda - iyi niyetli - oyunbaz, mantıksız derecede abartılı olarak düşünülen, ve diğer uygunsuz içerik işaretlerini çiğnemeyen "flörtleşme" tasvirleri de içerir.

## Ek değerlendirmeler

Anekdotsal "baş parmağı kuralı", bir kimsenin aile üyeleri veya diğer velileri/vasileri ile birlikte içeriği gönül rahatlığıyla görebilmesi ve içeriğinde ne olup bittiğini yeteri kadar açıklayabilmesidir.

Bu kesinlikle katı bir gereksinim değildir, ancak size neyin uygun olup olmadığı konusunda bir karara varmanıza yardımcı olacak iyi bir yoldur.

### Görsel bir içerik hakkında emin değilsem ne yapmalıyım?

Verilen bir görsel içeriğin uygunluğu belirsizse, mapper, ileri bir değerlendirme için daha sonrasında konu üzerinde çoğunluğun (>%70) fikir birliğine dayalı bir karar alınması için Küresel Moderasyon Takımına yönlendirilmek üzere bir Beatmap Aday Göstericiden resmi talepte bulunmalıdır.

Bir fikir birliğine varıldığında, kararda belirtilen ihtilaflı konuları düzeltmek için yapılan düzenlemeler hariç, uygunluğu hakkındaki karar kesindir ve hiçbir durumda itiraz edilemez. Buna müteakip gerekçesi mevcut her sayıda talep, listelenen sorunları çözmek adına iyi niyetli bir efor sarfedildiği sürece, uygulanabilir.

Yapılan değişikliğin mantık sınırlarını aşması veya kötü niyetle yapıldığı düşünülmesi durumunda (aşırı veya yetersiz sansürleme), içerik ileri değerlendirmeden mahrum bırakılabilir ve böylece bir beatmapte kullanılamaz olarak varsayılabilir. Bu tartışılamaz ve geri dönülemez bir durumdur.

Uygunsuzluğu aşikar olan resimler oyun yönetiminin (nam-ı diğer: osu!team) takdirine bağlı olarak bu biçimde yükseltilemez. Yönetim bir içeriğin uygunsuz olduğunu beyan ederse, karar nihaidir ve itiraz edilemez veya daha fazla tartışılamaz - buna yönelik girişimler ilgili tüm taraflar için disiplin cezasıyla karşılanacaktır.
